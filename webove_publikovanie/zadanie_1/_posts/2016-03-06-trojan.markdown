---
layout: post
title:  "Slovákov ohrozuje šifrovací trójsky kôň. Tvári sa ako faktúra alebo predvolanie"
date:   2016-03-06 11:17:31 +0100
description: Na infikovanie stačí otvoriť prílohu e-mailu. Škodlivý kód dokáže do počítača dostať rôzne nebezpečné kódy.
categories: novinky
tags: eset trojan
---
Na Slovensku sa extrémne zvýšil počet škodlivých e-mailov s prílohou, ktorá do počítača inštaluje vydieračsky škodlivý kód – ransomvér. Miera detekcie sa v určitom čase vyšplhala až na polovicu všetkých odhalených infiltrácií. Na hrozbu upozornila antivírusová spoločnosť Eset v správe pre médiá.

Elektronická pošta konkrétne obsahuje pribalený archív vo formáte ZIP. Správa tvrdí, že ide napríklad o faktúru alebo oznámenie o dostavení sa na súd, čím chce obeť prinútiť k otvoreniu predmetného súboru.

{:.center}
[![Pre úplné zobrazenie je potrebné pripojenie k internetu][2]][1]

Príloha v skutočnosti obsahuje javascriptový malvér, ktorý vírusový analytici označujú názvom Nemucod. Po spustení do zariadenia inštaluje akékoľvek ďalšie infiltrácie.

{:.center}
[![Pre úplné zobrazenie je potrebné pripojenie k internetu][4]][3]

„Aktuálne sťahuje hlavne rôzny ransomvér, napríklad známy TeslaCrypt alebo Locky. Obsah počítača začne následne tento škodlivý kód šifrovať a používateľovi zobrazí oznam, že za odšifrovanie musí zaplatiť,“ oboznamuje Eset. Trójsky kôň pritom využíva podobné alebo totožné metódy, aké zabezpečujú online platby.

Medzi ďalšie regióny s vysokým výskytom popísanej hrozby patria Európa, severná Amerika, Austrália a Japonsko.

**Článok prevzatý zo [zive.sk].**

[zive.sk]: http://www.zive.sk/clanok/113045/slovakov-ohrozuje-sifrovaci-trojsky-kon-tvari-sa-ako-faktura-alebo-predvolanie
[1]: http://www.zive.sk/clanok/113045/slovakov-ohrozuje-sifrovaci-trojsky-kon-tvari-sa-ako-faktura-alebo-predvolanie
[2]: http://img.cas.sk/img/24/fullwidth/2407520_eset.jpg?hash=14561d1eedfca842ea6143f38737bb49
[3]: http://www.zive.sk/clanok/113045/slovakov-ohrozuje-sifrovaci-trojsky-kon-tvari-sa-ako-faktura-alebo-predvolanie
[4]: http://img.cas.sk/img/24/fullwidth/2407521_eset.jpg?hash=8c1ee26afc073e59cb14bccffd891a74