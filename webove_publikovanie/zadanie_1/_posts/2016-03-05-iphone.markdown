---
layout: post
title:  "iPhone s úplne novým displejom vraj príde skôr"
date:   2016-03-05 00:17:08 +0100
description: "Podľa najnovších správ sa firma Apple ohľadne prechodu na nové OLED panely takpovediac poponáhľa. Údajne budú súčasťou nových iPhonov už v budúcom kalendárnom roku."
categories: novinky
tags: iphone apple ios
---

Nasledujúce generácie smartfónu iPhone od Apple by popri iných novinkách mali priniesť aj celkom nové displeje. Respektíve nasadia namiesto súčasných LCD panelov riešenia na báze technológie OLED.

Podľa najnovších správ sa firma Apple ohľadne prechodu na nové OLED panely takpovediac poponáhľa. Údajne budú súčasťou nových iPhonov už v budúcom kalendárnom roku.

Najnovšia správa, na ktorú upozornili stránky Phonearena.com či GSMArena.com, sa pritom odvoláva na japonský list Nikkei, ktorý má mať informácie z dobre informovaných zdrojov. Ak by sa uvedená informácia (samozrejme, nepotvrdená zo strany firmy Apple) ukázala ako pravdivá, išlo by o výrazný posun v harmonograme nasadenia OLED displejov. Doteraz sa totiž ako najpravdepodobnejší termín prechodu z LCD na OLED technológiu u iPhonov spomínal horizont roka 2018 (ako najskorší), respektíve častejšie až rok 2019.

{:.img-position}
[![Pre úplné zobrazenie je potrebné pripojenie k internetu][2]][1]

Firma Apple mala v tomto smere intenzívne komunikovať s kórejskými spoločnosťami Samsung a LG, ktoré by mali spomínané OLED panely dodávať. Mala si zisťovať, či by boli schopné dodať značné množstvo takýchto OLED displejov pre iPhony práve v roku 2017. Keďže odbyt iPhonov sa počíta v rádoch desiatok miliónov kusov každý kvartál, znamenalo by to nemalý nápor na výrobné kapacity dodávateľov.

Kontrakt však bude zároveň pre dodávateľov aj veľmi lukratívny. Aktuálne šumy z prostredia priemyslu spomínajú čiastku kontraktu až niekedy na úrovni 12 miliárd dolárov.
Problém platformy spočíva najmä v nedostatočnom grafickom výkone, ktorý je potrebný na chod virtuálnej reality: „Môže za to fakt, že Apple neuprednostňuje high-end grafické karty. Môžete si kúpiť 6-tisícový Mac Pro so špičkovým AMD FirePro D700, no stále nebude spĺňať naše odporúčané požiadavky.“

**Článok prevzatý zo [mobilmania.sk].**

[mobilmania.sk]: http://mobilmania.azet.sk/clanok/112867/iphone-s-uplne-novym-displejom-vraj-pride-skor
[1]: http://mobilmania.azet.sk/clanok/112867/iphone-s-uplne-novym-displejom-vraj-pride-skor
[2]: http://img.cas.sk/img/24/gallery/2405711_apple-iphone.jpg?hash=cf30333c06c6c3b7b5413734e4e09f88
