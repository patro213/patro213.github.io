---
layout: post
title:  "Nový Raspberry Pi 3 má zabudovaný Bluetooth a WiFi a stojí stále rovnako"
date:   2016-03-07 17:14:46 +0100
description: "28. februára mal Raspberry Pi štvrté narodeniny, a spolu s prianiami k narodeninám vítame aj jeho najnovšiu verziu."
categories: novinky
tags: raspberry pi3
---
Takmer presne rok po príchode Raspberry Pi 2, uzrel svetlo sveta nový Raspberry Pi 3, Model B. Je prvým 64-bitovým Raspberry Pi a je dodávaný so zabudovaným Wi-Fi a Bluetooth.

**Špecifikácie:**

	Štvorjadrový 64-bitový ARM Cortex A53 s frekvenciou 1.2 GHz
	Je približne o 50% rýchlejší ako Raspberry Pi 2
	802.11n Wireless LAN
	Bluetooth 4.1 (vrátane Bluetooth Low Energy)
	400MHz VideoCore IV multimedia
	1GB LPDDR2-900 SDRAM (900MHz)
	100 Mb/s Ethernet port, 4x USB 2.0, HDMI výstup
	Cena 35 dolárov

Neslúži len ako náhrada stolového počítača, ale tiež na použitie v oblasti vstavaných projektov. Pi 3 bol zámerne navrhnutý skôr ako vývoj než revolúcia pre platformu Raspberry Pi. A to dáva zmysel.

S viac než 8 miliónmi predaných Raspberry Pi je udržanie spätnej kompatibility pre nadáciu dôležité. To je veľa užívateľov a učebných materiálov.

[![Pre úplné zobrazenie je potrebné pripojenie k internetu][2]][1]


Na pohľad nový model vyzerá takmer úplne rovnako ako jeho predchodca. Ale zatiaľ, čo si udržuje rovnakú cenovku, sa mnohé zmenilo práve pod povrchom. Bolo upustené od architektúry ARM v7 použitej v Raspberry Pi 2 a toto je prvý 64-bitový Raspberry Pi, so štvorjadrom ARM Cortex A53 taktovaným na 1,2 GHz.

Vďaka tomu je o viac ako 50% rýchlejší ako Raspberry Pi 2 a takmer desaťkrát rýchlejší ako pôvodný model B. Ale výkon má aj svoje úskalia a Raspberry Pi 3 si vypýta o 50% viac energie, než Raspberry Pi 2.

Zdá sa, že poskočenie vo výkone je vcelku slušné. Aj napriek zachovaniu 1 GB pamäte RAM, tak ako Raspberry Pi 2 to vyzerá, že nový model môže byť dostačujúci, aby nahradil stolný počítač pre nenáročných používateľov.

Asi najväčšou zmenou je, že nový Raspberry Pi 3 prichádza so zabudovaným Wi-Fi a Bluetooth 4.1. To znamená, že nový model bude podporovať “klasický” Bluetooth, ale aj Bluetooth LE (Low Energy). Podľa dokumentov predložených americkému telekomunikačnému úradu FCC je WiFi verzia 802.11n podporovaná len so šírkou kanálu 20 MHz a maximálna podporovaná rýchlosť komunikácie tak bude zrejme 72.2 Mbps.


**Článok prevzatý zo [startiup.sk].**

[startiup.sk]: http://www.startitup.sk/novy-raspberry-pi-3-ma-zabudovany-bluetooth-wifi-stoji-stale-rovnako/
[1]: http://www.startitup.sk/novy-raspberry-pi-3-ma-zabudovany-bluetooth-wifi-stoji-stale-rovnako/
[2]: http://www.startitup.sk/wp-content/uploads/2016/03/RaspPi3-1-1-1024x683.jpg
