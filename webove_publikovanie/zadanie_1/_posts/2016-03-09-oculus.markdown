---
layout: post
title:  "Oculus: Virtuálna realita pre OS X? Len ak Apple konečne vyrobí dobrý počítač"
date:   2016-03-09 00:12:26 +0100
description: "Zakladateľ Oculusu Palmer Luckey sa na možnú podporu pre Mac vyjadril priamo: 'To je na Apple. Ak niekedy vydajú dobrý počítač, urobíme to.'"
categories: novinky
tags: oculus apple
---

Virtuálna realita od spoločnosti Oculus príde na trh koncom tohto mesiaca. Jedinou podporovanou platformou je však Windows od Microsoftu. Vývoj verzie pre OS X bol dávnejšie zastavený a doposiaľ sa na tom nič nezmenilo. Môže za to hardvér produktov od Apple, informoval web Neowin.

Zakladateľ Oculusu Palmer Luckey sa na možnú podporu pre Mac vyjadril priamo: „To je na Apple. Ak niekedy vydajú dobrý počítač, urobíme to.“

Problém platformy spočíva najmä v nedostatočnom grafickom výkone, ktorý je potrebný na chod virtuálnej reality: „Môže za to fakt, že Apple neuprednostňuje high-end grafické karty. Môžete si kúpiť 6-tisícový Mac Pro so špičkovým AMD FirePro D700, no stále nebude spĺňať naše odporúčané požiadavky.“

{:.center}
[![Pre úplné zobrazenie je potrebné pripojenie k internetu][2]][1]

**Treba siahnuť do vrecka**

High-end virtuálna realita skutočne nebude pre všetkých. Okrem drahých headsetov sú potrebné ešte drahšie PC zostavy, pre plnohodnotný VR zážitok musí byť totiž vykresľovaný obraz úplne plynulý.

**Odporúčaná hardvérová špecifikácia pre Oculus Rift:**

{% highlight MAKE %}
Procesor: Intel Core i5-4590 alebo výkonnejší
Grafická karta: Nvidia GeForce GTX 970 / AMD Radeon R9 290 alebo výkonnejšia
RAM: 8 GB a viac
Konektivita: HDMI 1.3 obrazový výstup, 3 × USB 3.0, 1 × USB 2.0
Operačný systém: Windows 7 SP1 alebo novší
{% endhighlight %}

Oculus a jeho konkurenti HTC s Valve preto vytvorili partnerstvá s viacerými výrobcami počítačov. Hráči si tak môžu zakúpiť PC, u ktorých predajca garantuje kompatibilitu s modernými VR systémami.

**Článok prevzatý zo [zive.sk].**

[zive.sk]: http://www.zive.sk/clanok/112895/oculus-virtualna-realita-pre-os-x-len-ak-apple-konecne-vyrobi-dobry-pocitac
[1]: http://www.zive.sk/clanok/112895/oculus-virtualna-realita-pre-os-x-len-ak-apple-konecne-vyrobi-dobry-pocitac
[2]: http://img.cas.sk/img/24/fullwidth/2346062_technologia-skryta-v-oculus-rift-zdroj-oculus-vr.jpg?hash=e29aeed92d3086d5652b99414ba29a7b
